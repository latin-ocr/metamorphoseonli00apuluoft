P ΒΑΕ FAT1 O.

Iam dudum uiri docti, quo plenius et accuratius de
textu Metamorphoseon iudicaretur, nouam collationem de-
siderarunt codicis Florentini, qui indicatur littera φ. Erat
enim manifestum, hunc librum, antequam exemplum ab
altero quidem correctore immutatum esset nec non ante-
quam multa tempore et usu euanida a rescriptore essent
uel repetita uel interpolata, ex optimo et antiquissimo
teste (F) descriptum permultis locis sinceram seruasse
scripturam. Postquam Eyssenhardtius codicem F „plene
contulit“, alterum uero codicem multis locis „inspexit“,
equidem inuersam rationem secutus codicem F plurimis
in locis contuli, φ contra plene excussi. Si qua, ut fit,
postea subnascebantur dubia, professor Florentinus Hie·
ronymus Vitellius, uir non magis propter doctrinam, quam
propter beneuolentiam praedicandus nec non eius disci-

pulus u. d. N. Testa in meum usum utrumque codicem
denuo inspexerunt.

Notissima est Keilii sententia, omnes codices, quos
quidem in Italia uidisset, ex F esse deductos. Quanquam
semper speraui fore ut aliquando alterius cuiusdam re-
censionis inuenirem uestigia, confitendum est adhuc me
in illis, quae mihi de codicibus Apuleianis innotuerint,
non repperisse, cur de placito Keiliano discederem.

Eyssenhardtius librorum Florentinorum lectiones, quan-
quam complures, libris non inspectis, secus suspicati sunt,
omnino satis diligenter repraesentauit: nonnulla tamen
omisit, in aliis errauit, in re critica neque ita multum ne-
que satis feliciter est uersatus, uirorum doctorum studia
fere prorsus neglexit.

