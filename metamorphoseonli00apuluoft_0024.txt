XX PRAEFATIO.

hiatus illi expleti essent, statui: duas codicum Apulei
classes esse, alteram uero, quae in loco lacunoso la-
cunosa sit, originem ducere aut ex F post amissam
schedulam folii 160, aut ex φ antequam ea, quae
scriba in exemplo F non inuenerat, manus recen-
tior restitueret. Qui uero codices lacunas impleuerunt,
illi uel φ2 uel codicem illum nunc deperditum ex F ante
lacerationem descriptum siue uniuersi, siue in parte qui-
dem lacunosa auctorem sui generis habent.

Quod ad aetatem Doruilliani attinet, quem post Ruhn-
kehnium omnes S. XIII tribuerunt, mihi non tantum meo
iudicio niso sed uso prudenti quoque consilio uiri doctis-
simi S. de Vries, qui in bibliotheca Lugduno-Bataua co-
dices manu scriptos curat, potius s. XV assignandus uide-
tur. Quod ut credamus suadet chartae pergamenae tenuitas
et genus ornamentorum, quibus litterae initiales sunt
ornatae. Ipsae autem initiales caeruleo pigmento pictae
inclusae sunt paruulis areis quadratis, rubro colore ob-
tectis et ornamentis aureis tenuissimis nitide distinctis.
In Metamorphosibus extant etiam initiales una uel altera
auro in area caerulea exaratae, in Apologia uero omnes
minore amplitudine sunt nec non alternis uicibus auro in
areis caeruleis uel rubris conscriptae. Porro initialium
lateri adpicta sunt folia et fructus, quae ornamenta in-
clusa sunt lineis, quae quadratum longiorem efficiunt.
Comparauimus complures libros manu scriptos ad saecu-
lum XV pertinentes, de quorum aetate dubitari non possit:
omnes simili ratione erant ornati. Constans etiam „recla-
mantium“1), qui dicuntur, usus, quanquam ne a uetustio-
ribus quidem libris plane alienus est, tamen frequentior
est in codicibus sequioris aetatis: idem uero in ὃ obtinet.

Rossbachii liberalitati et beneuolentiae debeo colla-
tionem codicis Guelpherbytam' 9 (Gudianus 172), qui in
catalogo Bibliothecae Guelpherbytanae saeculo XIII tri-
buitur: habet formam quartanam et scriptus est binis

1) cf. Wattenbach Das Schriftwesen im Mittelalter.³ p. 180.

